---
layout: post
title:  "中阿含021"
date:   2015-04-20
tags:
      - 随笔
---

# 中阿含021


 中阿含经卷第五
   
 舍梨子相应品第三(有十一经)(初一日诵)
   
 　　等心得戒智师子　水喻瞿尼陀然梵　教病拘絺象迹喻　分别四谛最在后
   
 舍梨子相应品等心经第一
   
 　　我闻如是。一时。佛游舍卫国。在胜林给孤独园。
   
 　　尔时。尊者舍梨子与比丘众夜集讲堂。因内结、外结。为诸比丘分别其义。诸贤。
 世实有二种人。云何为二。有内结人阿那含。不还此间。有外结人非阿那含。还来此间
 。诸贤。云何内结人阿那含。不还此间。若有一人修习禁戒。无穿无缺。无秽无浊。极
 多无难。圣所称誉。善修善具。彼因修习禁戒。无穿无缺。无秽无浊。极多无难。圣所
 称誉。善修善具故。复学厌欲、无欲、断欲。因学厌欲、无欲、断欲故。得息、心解脱
 。得已乐中。爱惜不离。于现法中不得究竟智。身坏命终。过抟食天。生余意生天中。
 既生彼已。便作是念。我本为人时。修习禁戒。无穿无缺。无秽无浊。极多无难。圣所
 称誉。善修善具。因修习禁戒。无穿无缺。无秽无浊。极多无难。圣所称誉。善修善具
 故。复学厌欲、无欲、断欲。因学厌欲、无欲、断欲故。得息、心解脱。得已乐中。爱
 惜不离。于现法中不得究竟智。身坏命终。过抟食天。生余意生天在于此中。
   
 　　诸贤。复有一人修习禁戒。无穿无缺。无秽无浊。极多无难。圣所称誉。善修善具
 。彼因修习禁戒。无穿无缺。无秽无浊。极多无难。圣所称誉。善修善具故。复学色有
 断、贪断业。学欲舍离。因学色有断、贪断业。学欲舍离故。得息、心解脱。得已乐中
 。爱惜不离。于现法中不得究竟智。身坏命终。过抟食天。生余意生天中。既生彼已。
 便作是念。我本为人时。修习禁戒。无穿无缺。无秽无浊。极多无难。圣所称誉。善修
 善具。因修习禁戒。无穿无缺。无秽无浊。极多无难。圣所称誉。善修善具故。复学色
 有断、贪断业。学欲舍离。因学色有断、贪断业。学欲舍离故。得息、心解脱。得已乐
 中。爱惜不离。于现法中不得究竟智。身坏命终。过抟食天。生余意生天在于此中。诸
 贤。是谓内结人阿那含。不还此间。
   
 　　诸贤。云何外结人非阿那含。来还此间。若有一人修习禁戒。守护从解脱。又复善
 摄威仪礼节。见纤介罪。常怀畏怖。受持学戒。诸贤。是谓外结人非阿那含。还来此间
 。
   
 　　于是。众多等心天色像巍巍。光辉暐晔。夜将向旦。来诣佛所。稽首作礼。却住一
 面。白曰。世尊。尊者舍梨子昨夜与比丘众集在讲堂。因内结、外结。为诸比丘分别其
 义。诸贤。世实有二种人。内结人、外结人。世尊。众已欢喜。唯愿世尊慈哀愍念。往
 至讲堂。彼时。世尊为诸等心天默然而许。诸等心天知世尊默然许可。稽首佛足。绕三
 匝已。即彼处没。
   
 　　诸等心天去后不久。于是世尊往至讲堂比丘众前。敷座而坐。世尊坐已。叹曰。善
 哉。善哉。舍梨子。汝极甚善。所以者何。汝于昨夜与比丘众集在讲堂。因内结、外结
 。为诸比丘分别其义。诸贤。世实有二种人。内结人、外结人。舍梨子。昨夜向旦。诸
 等心天来诣我所。稽首礼已。却住一面。白我言。世尊。尊者舍梨子昨夜与比丘众集在
 讲堂。因内结、外结。为诸比丘分别其义。诸贤。世实有二种人。内结人、外结人。世
 尊。众已欢喜。唯愿世尊慈哀愍念。往至讲堂。舍梨子。我便为彼诸等心天默然而许。
 诸等心天知我默然许可。稽首我足。绕三匝已。即彼处没。
   
 　　舍梨子。诸等心天或十、二十。或三十、四十。或五十、六十。共住锥头处。各不
 相妨。舍梨子。诸等心天非生彼中。甫修善心。极广甚大。令诸等心天或十、二十。或
 三十、四十。或五十、六十。共住锥头处。各不相妨。舍梨子。诸等心天本为人时。已
 修善心。极广甚大。因是故。令诸等心天或十、二十。或三十、四十。或五十、六十。
 共住锥头处。各不相妨。是故。舍梨子。当学寂静。诸根寂静。心意寂静。身、口、意
 业寂静。向于世尊及诸智梵行。舍梨子。虚伪异学。长衰永失。所以者何。谓不得闻如
 此妙法。
   
 　　佛说如是。彼诸比丘闻佛所说。欢喜奉行。  
 \--
  
  
   
 读到现在，我才忽然想到舍梨子应该就是舍利弗，研究了一下舍利弗的异名，果然。一叶障目，乃至于此。
  
 舍利弗提到了两种人，内结阿那含，外结阿那含。有意思的是，外结阿那含因为"见纤介罪，常怀畏怖，受持学戒"，却不能更上一层境界，因而还要来人间，不能做到不还。舍利弗
 所赞扬的是修习戒禁"无穿无缺，无秽无浊，极多无难"，进而断除色、欲、贪的修行者，他们才能真正实现不还人间。
   
 值得注意的是，此篇中的"戒禁"，似乎是作"戒律"讲。然则"戒禁取见"，可能跟我们通常理解的有差异。此处容暂且存疑，以俟后日。
   （原文是 外结人非阿那含）
  
 已阅。
 注：
 抟食天：有段食之天，指欲界天
 余意生天：意所造之天，指色界天
 等心天「samacittā
devatā」：菩提比丘長老英譯為「同樣-心的諸神」(same-minded
deities)，並引註釋書的解說，「等心」的意思是「有著相同的心」，因為他們的心在細微處相似；因為他們以類似細微的心建立(sukhume
cittasarikkhake katvā)他們的個體。
   
  


---
layout: post
title:  中阿含002
date:   2015-04-03
tags:
      - 随笔
---
::: txtcont
https://www.newsmth.net/nForum/#!article/Buddhist/65810\
 \
 \
 七法品昼度树经第二\
   \
 　　我闻如是。一时。佛游舍卫国。在胜林给孤独园。\
   \
 　　尔时。世尊告诸比丘。若三十三天昼度树叶萎黄。是时。三十三天悦乐欢喜。昼度\
 树叶不久当落。复次。三十三天昼度树叶已落。是时。三十三天悦乐欢喜。昼度树叶不\
 久当还生。复次。三十三天昼度树叶已还生。是时。三十三天悦乐欢喜。昼度树不久当\
 生网。复次。三十三天昼度树已生网。是时。三十三天悦乐欢喜。昼度树不久当生如鸟\
 喙。复次。三十三天昼度树已生如鸟喙。是时。三十三天悦乐欢喜。昼度树不久当开如\
 钵。复次。三十三天昼度树已开如钵。是时。三十三天悦乐欢喜。昼度树不久当尽敷开\
 。若昼度树已尽敷开。光所照。色所映。香所熏。周百由延。是时。三十三天于中夏四\
 月。以天五欲功德具足而自娱乐。是谓三十三天于昼度树下集会娱乐也。\
   \
 　　如是义。圣弟子亦复尔。思念出家。是时圣弟子名为叶黄。犹三十三天昼度树叶萎\
 黄也。复次。圣弟子剃除须发。着袈裟衣。至信、舍家、无家、学道。是时圣弟子名为\
 叶落。犹三十三天昼度树叶落也。复次。圣弟子离欲、离恶不善之法。有觉、有观。离\
 生喜、乐。得初禅成就游。是时。圣弟子名叶还生。犹三十三天昼度树叶还生也。复次\
 。圣弟子觉、观已息。内静、一心。无觉、无观。定生喜、乐。得第二禅成就游。是时\
 。圣弟子名为生网。犹三十三天昼度树生网也。复次。圣弟子离于喜欲。舍无求游。正\
 念正智而身觉乐。谓圣所说、圣所舍、念、乐住、空。得第三禅成就游。是时。圣弟子\
 名生如鸟喙。犹三十三天昼度树如鸟喙也。复次。圣弟子乐灭、苦灭。喜、忧本已灭。\
 不苦不乐、舍、念、清净。得第四禅成就游。是时。圣弟子名生如钵。犹三十三天昼度\
 树如钵也。\
   \
 　　复次。圣弟子诸漏已尽。心解脱、慧解脱。于现法中自知自觉。自作证成就游。生\
 已尽。梵行已立。所作已办。不更受有。知如真。是时。圣弟子名尽敷开。犹三十三天\
 昼度树尽敷开也。彼为漏尽阿罗诃比丘。三十三天集在善法正殿。咨嗟称叹。某尊弟子\
 于某村邑剃除须发。着袈裟衣。至信、舍家、无家、学道。诸漏已尽。心解脱、慧解脱\
 。于现法中自知自觉。自作证成就游。生已尽。梵行已立。所作已办。不更受有。知如\
 真。是谓漏尽阿罗诃共集会也。如三十三天昼度树下共集会也。\
   \
 　　佛说如是。彼诸比丘闻佛所说。欢喜奉行\
 \
 发信人: baling (巴陵\--豪负义气，最能误人), 信区: Buddhist\
 标  题: Re: 《中阿含》002\
 发信站: 水木社区 (Fri Mar 13 00:10:55 2015), 站内\
   \
   \
 已阅。\
   \
 此篇世尊用三十三天的昼度树的树叶凋谢、重生、结网等状态，比喻一个弟子从出家一直到修行成为漏尽罗汉的过程。比喻比较形象，语言比较浅易。更重要的是，这实际上描述了每个阶段的修行次第，把需要做的事情和取得的成果都叙述了一遍。\
   \
 搜了一下"昼度树"，是这样一种树：\
 何故名为昼度树。此树有神。名曰漫陀。常作伎乐以自娱乐。故名昼度。又彼大树枝条四布。花叶繁茂如大宝云。故名昼度。\
   \
 大乘高僧的名词翻译有所区别：\
 《慧苑音义》曰："波利质多罗，此云香遍树。谓此树根茎枝叶华实皆能遍熏忉利天宫。"又曰："波利，此曰遍也，亦曰周匝；质多罗，云间错庄严也。言此树众杂色花周匝严饰，或云圆妙庄严也。"《华严探玄记》曰："谓此树枝叶实一切皆香，故立此名。"\
  \
:::

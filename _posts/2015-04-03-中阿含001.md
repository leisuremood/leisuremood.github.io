---
layout: post
title:  中阿含001
date:   2015-04-03
tags:
      - 随笔
---
::: txtcont
https://www.newsmth.net/nForum/#!article/Buddhist/65685\
 \
 中阿含经(有五品半合有六十四经)卷第一\
   \
 七法品第一(有十经)(初一日诵)\
   \
 　　善法昼度树　城水木积喻　善人往世福　七日车漏尽\
   \
 七法品善法经第一\
   \
 　　我闻如是。一时。佛游舍卫国。在胜林给孤独园。尔时。世尊告诸比丘。若有比丘\
 成就七法者。便于贤圣得欢喜乐。正趣漏尽。云何为七。谓比丘知法、知义、知时、知\
 节、知己、知众、知人胜如。\
   \
 　　云何比丘为知法耶。谓比丘知正经、歌咏、记说、偈咃、因缘、撰录、本起、此说\
 、生处、广解、未曾有法及说是义。是谓比丘为知法也。若有比丘不知法者。谓不知正\
 经、歌咏、记说、偈咃、因缘、撰录、本起、此说、生处、广解、未曾有法及说义。如\
 是比丘为不知法。若有比丘善知法者。谓知正经、歌咏、记说、偈咃、因缘、撰录、本\
 起、此说、生处、广解、未曾有法及说义。是谓比丘善知法也。\
   \
 　　云何比丘为知义耶。谓比丘知彼彼说义是彼义、是此义。是谓比丘为知义也。若有\
 比丘不知义者。谓不知彼彼说义是彼义、是此义。如是比丘为不知义。若有比丘善知义\
 者。谓知彼彼说义是彼义、是此义。是谓比丘善知义也。\
   \
 　　云何比丘为知时耶。谓比丘知是时修下相。是时修高相。是时修舍相。是谓比丘为\
 知时也。若有比丘不知时者。谓不知是时修下相。是时修高相。是时修舍相。如是比丘\
 为不知时。若有比丘善知时者。谓知是时修下相。是时修高相。是时修舍相。是谓比丘\
 善知时也。\
   \
 　　云何比丘为知节耶。谓比丘知节。若饮若食、若去若住、若坐若卧、若语若默、若\
 大小便。捐除睡眠。修行正智。是谓比丘为知节也。若有比丘不知节者。谓不知若饮若\
 食、若去若住、若坐若卧、若语若默、若大小便。捐除睡眠。修行正智。如是比丘为不\
 知节。若有比丘善知节者。谓知若饮若食。若去若住。若坐若卧、若语若默、若大小便\
 。捐除睡眠。修行正智。是谓比丘善知节也。\
   \
 　　云何比丘为知己耶。谓比丘自知我有尔所信、戒、闻、施、慧、辩、阿含及所得。\
 是谓比丘为知己也。若有比丘不知己者。谓不自知我有尔所信、戒、闻、施、慧、辩、\
 阿含及所得。如是比丘为不知己。若有比丘善知己者。谓自知我有尔所信、戒、闻、施\
 、慧、辩、阿含及所得。是谓比丘善知己也。\
   \
 　　云何比丘为知众耶。谓比丘知此刹利众、此梵志众、此居士众、此沙门众。我于彼\
 众应如是去、如是住、如是坐、如是语、如是默。是谓比丘为知众也。若有比丘不知众\
 者。谓不知此刹利众、此梵志众、此居士众、此沙门众。我于彼众应如是去、如是住、\
 如是坐、如是语、如是默。如是比丘为不知众。若有比丘善知众者。谓知此刹利众、此\
 梵志众、此居士众、此沙门众、我于彼众应如是去、如是住、如是坐、如是语、如是默\
 。是谓比丘善知众也。\
   \
 　　云何比丘知人胜如。谓比丘知有二种人。有信有不信。若信者胜。不信者为不如也\
 。谓信人复有二种。有数往见比丘。有不数往见比丘。若数往见比丘者胜。不数往见比\
 丘者为不如也。谓数往见比丘人复有二种。有礼敬比丘。有不礼敬比丘。若礼敬比丘者\
 胜。不礼敬比丘者为不如也。谓礼敬比丘人复有二种。有问经。有不问经。若问经者胜\
 。不问经者为不如也。谓问经人复有二种。有一心听经。有不一心听经。若一心听经者\
 胜。不一心听经者为不如也。谓一心听经人复有二种。有闻持法。有闻不持法。若闻持\
 法者胜。闻不持法者为不如也。谓闻持法人复有二种。有闻法观义。有闻法不观义。若\
 闻法观义者胜。闻法不观义者为不如也。谓闻法观义人复有二种。有知法、知义、向法\
 次法、随顺于法、如法行之。有不知法、不知义、不向法次法、不随顺法、不如法行。\
 若知法、知义、向法次法、随顺于法、如法行者胜。不知法、不知义、不向法次法、不\
 随顺法、不如法行者为不如也。\
   \
 　　谓知法、知义、向法次法、随顺于法、如法行人复有二种。有自饶益。亦饶益他。\
 饶益多人。愍伤世间。为天、为人求义及饶益。求安隐快乐。有不自饶益。亦不饶益他\
 。不饶益多人。不愍伤世间。不为天、不为人求义及饶益。求安隐快乐。若自饶益。亦\
 饶益他。饶益多人。愍伤世间。为天、为人求义及饶益。求安隐快乐者。此人于彼人中\
 为极第一。为大、为上、为最、为胜、为尊、为妙。譬如因牛有乳。因乳有酪。因酪有\
 生酥。因生酥有熟酥。因熟酥有酥精。酥精者。于彼中为极第一。为大、为上、为最、\
 为胜、为尊、为妙、如是若人自饶益。亦饶益他。饶益多人。愍伤世间。为天、为人求\
 义及饶益。求安隐快乐。此二人如上所说。如上分别。如上施设。此为第一。为大。为\
 上、为最、为胜、为尊、为妙。是谓比丘知人胜如。\
   \
 　　佛说如是。彼诸比丘闻佛所说。欢喜奉行。  \
  \
 \
 发信人: baling (巴陵\--豪负义气，最能误人), 信区: Buddhist\
 标  题: Re: 《中阿含》001\
 发信站: 水木社区 (Thu Mar 12 00:27:46 2015), 站内\
   \
   \
 已阅。\
   \
 此《七法品》，其中词语有不同译文。譬如其中"十二分教"，经文译为"正经、歌咏、记说、偈咃、因缘、撰录、本起、此说、生处、广解、未曾有法及说是义"，通常则翻译为"\
 契经、祇夜、记别、讽颂、自说、因缘、譬喻、本事、本生、方广、未曾有法、论议"。而"酥精"，通常则译为"醍醐"，醍醐灌顶一词即由此而生。\
   \
 个人理解，如来所说"知法、知义、知时、知节、知己、知众、知人胜如"实际上是一个完整的整体，只有知法才能接触佛法，只有知义才能准确理解佛法，只有知 时才能明白何时修行何种佛法，只有知节才能贯彻始终的坚持修行，只有知己才能诚于己心并明白自己的优势与不足，只有知众才能明白如何与听众沟通从而弘扬佛 法，只有知人胜如才明白应该如何礼敬并虚心向真正的高僧请教疑难，并随着自己修行的增长，成为真正的高僧大德。\
   \
 这一品经非常有逻辑性，实际上已经将修行过程所需要具备的条件都一一点出来了。而且最终修行的觉悟应该是"自饶益，亦饶益他"，实际上也是通于大乘佛法的。\
:::

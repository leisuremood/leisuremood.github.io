---
layout: post
title:  "中阿含017第三卷完"
date:   2015-04-14
tags:
      - 随笔
---


https://www.newsmth.net/nForum/#!article/Buddhist/67301



 业相应品伽弥尼经第七 
   
 　　我闻如是。一时。佛游那难陀园。在墙村捺林。 
   
 　　尔时。阿私罗天有子名伽弥尼。色像巍巍。光耀炜晔。夜将向旦。往诣佛所。稽首 
 佛足。却住一面。 
   
 　　阿私罗天子伽弥尼白曰。世尊。梵志自高。事若干天。若众生命终者。彼能令自在 
 往来善处。生于天上。世尊为法主。唯愿世尊使众生命终得至善处。生于天中。 
   
 　　世尊告曰。伽弥尼。我今问汝。随所解答。伽弥尼。于意云何。若村邑中或有男女 
 。懈不精进。而行恶法。成就十种不善业道。杀生、不与取、邪淫、妄言。乃至邪见。 
 彼命终时。若众人来。各叉手向称叹求索。作如是语。汝等男女。懈不精进。而行恶法 
 。成就十种不善业道。杀生、不与取、邪淫、妄言。乃至邪见。汝等因此缘此。身坏命 
 终。必至善处。乃生天上。如是。伽弥尼。彼男女等。懈不精进。而行恶法。成就十种 
 不善业道。杀生、不与取、邪淫、妄言。乃至邪见。宁为众人各叉手向称叹求索。因此 
 缘此。身坏命终。得至善处。生天上耶。 
   
 　　伽弥尼答曰。不也。世尊。 
   
 　　世尊叹曰。善哉。伽弥尼。所以者何。彼男女等。懈不精进。而行恶法。成就十种 
 不善业道。杀生、不与取、邪淫、妄言。乃至邪见。若为众人各叉手向称叹求索。因此 
 缘此。身坏命终。得至善处。乃生天上者。是处不然。伽弥尼。犹去村不远有深水渊。 
 于彼有人以大重石掷着水中。若众人来。各叉手向称叹求索。作如是语。愿石浮出。伽 
 弥尼。于意云何。此大重石宁为众人各叉手向称叹求索。因此缘此。而当出耶。 
   
 　　伽弥尼答曰。不也。世尊。 
   
 　　如是。伽弥尼。彼男女等。懈不精进。而行恶法。成就十种不善业道。杀生、不与 
 取、邪淫、妄言。乃至邪见。若为众人各叉手向称叹求索。因此缘此。身坏命终。得至 
 善处。生天上者。是处不然。所以者何。谓此十种不善业道。黑有黑报。自然趣下。必 
 至恶处。 
   
 　　伽弥尼。于意云何。若村邑中或有男女。精进勤修。而行妙法。成十善业道。离杀 
 、断杀、不与取、邪淫、妄言。乃至离邪见。断邪见。得正见。彼命终时。若众人来。 
 各叉手向称叹求索。作如是语。汝男女等。精进勤修。而行妙法。成十善业道。离杀、 
 断杀、不与取、邪淫、妄言。乃至离邪见。断邪见。得正见。汝等因此缘此。身坏命终 
 。当至恶处。生地狱中。伽弥尼。于意云何。彼男女等。精进勤修。而行妙法。成十善 
 业道。离杀、断杀、不与取、邪淫、妄言。乃至离邪见。断邪见。得正见。宁为众人各 
 叉手向称叹求索。因此缘此。身坏命终。得至恶处。生地狱中耶。 
   
 　　伽弥尼答曰。不也。世尊。 
   
 　　世尊叹曰。善哉。伽弥尼。所以者何。伽弥尼。彼男女等。精进勤修。而行妙法。 
 成十善业道。离杀、断杀、不与取、邪淫、妄言。乃至离邪见。断邪见。得正见。若为 
 众人各叉手向称叹求索。因此缘此。身坏命终。得生恶处。生地狱中者。是处不然。所 
 以者何。伽弥尼。谓此十善业道。白有白报。自然升上。必至善处。伽弥尼。犹去村不 
 远有深水渊。于彼有人以酥油瓶投水而破。滓瓦沉下。酥油浮上。 
   
 　　如是。伽弥尼。彼男女等。精进勤修。而行妙法。成十善业道。离杀、断杀、不与 
 取。邪淫、妾言乃至离邪见。断邪见。得正见。彼命终时。谓身粗色四大之种从父母生 
 。衣食长养。坐卧按摩。澡浴强忍。是破坏法。是灭尽法。离散之法。彼命终后。或乌 
 鸟啄。或虎狼食。或烧或埋。尽为粉尘。彼心、意、识常为信所熏。为精进、多闻、布 
 施、智慧所熏。彼因此缘此。自然升上。生于善处。伽弥尼。彼杀生者。离杀、断杀。 
 园观之道、升进之道、善处之道。伽弥尼。不与取、邪淫、妄言。乃至邪见者。离邪见 
 。得正见。园观之道、升进之道、善处之道。伽弥尼。复有园观之道、升进之道、善处 
 之道。伽弥尼。云何复有园观之道、升进之道、善处之道。谓八支圣道正见。乃至正定 
 。是为八。伽弥尼。是谓复有园观之道、升进之道、善处之道。 
   
 　　佛说如是。伽弥尼及诸比丘闻佛所说。欢喜奉行。  
   
 \-- 
   

 

 发信人: baling (巴陵\--豪负义气，最能误人), 信区: Buddhist
 标  题: Re: 《中阿含》017
 发信站: 水木社区 (Sat Mar 28 02:54:41 2015), 站内 
   
   
 按世尊教导，行善业者，必得善报；行恶业者，必得恶报。此事非神力所能干预。小乘严守此规则，是以不信有佛祖慈悲神通，竟可干预因果；大乘搞出了阿弥陀净土，认为佛可有慈悲愿力加持，乃至西方净土全无三恶道。大小乘之分别，此亦是一条大关键。孰是孰非，修行者可自分辨，然此事不可公开宣称，又有佛法之外顾虑矣。 
   

 

 发信人: baling (巴陵\--豪负义气，最能误人), 信区: Buddhist
 标  题: Re: 《中阿含》017
 发信站: 水木社区 (Sat Mar 28 14:40:59 2015), 站内 
   
   
 假如把佛教当作一门哲学而不是宗教的话，那么根据学者的考据研究，基本可以确定，大乘兴起的时间大约在释迦牟尼去世后四、五百年之后，而且空宗先兴起，之后是有宗，密宗诞生的最晚。遗憾的是玩这个的宗教徒居多，他们不太管考古证据和文献证据，还有些人自己整出一套阿难跟一堆大乘菩萨跑去世界边缘的铁围山结集大乘经典的说法，而且居然宗教徒们也就信了。嘿。 
   
 不过我并不是要否定大乘经典的价值。凡是符合佛法精神的，即使不是释迦牟尼所说，一样可以是正法。所以《金刚经》之类的典籍，我认为是符合佛法本意的。至于净土经典嘛，可信度差一些。我就随便举个例子吧：佛陈述极乐世界的时候，经文记载有五十六亿闻法的菩萨之类发愿往生极乐。且不说当时全世界的人口也没这么多，我只问一句：没有扩音器、没有麦克风的年代，要如何说法，能让五十六亿人同时听见？ 
   
 这些东西，在宗教徒看来都不是问题，但当作一门哲学的话，问题很大。小乘的典籍里面，世尊一次说法的规模不过几十人到一千人左右，而大乘典籍里面，基本上动辄几千人，还有各类天龙八部、天女、诸天之类，世尊要么忽然放光，要么搞到三千大千世界都大地震动，总之各种神奇。 
   
 所以，我读经，只看佛法，只悟佛理，其余的姑妄听之。各类上师、各类活佛，不知道误了几多人。近世佛教之风大涨，若真是高僧无数，也不会被归入末法时代。糊涂虫太多，磨砖成镜、打坐成佛的蠢蛋太多，导致我实话都只敢说一两分而已。就这样，已经一堆人追着我咬了，咳。 
   

 

 

